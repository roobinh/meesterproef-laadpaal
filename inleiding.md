# Inleiding

Tijdens de minor Web Development aan de HvA hebben we veel geleerd, en dit sluiten we daarom af met een meesterproef. De meesterproef is een project waar we de laatste 5 week van onze minor mee bezig zijn. Hierin passen we zo veel mogelijk geleerde technieken toe om een web app te bouwen. Onze meesterproef betreft een applicatie voor laadpalen.  


Luchtvervuiling is een groot probleem voor de grote steden in Nederland. Om een transitie te maken naar duurzaamheid en schone lucht koersen de grote steden op een uitstootvrij beleid. De gemeente Amsterdam heeft recentelijk besloten om alles binnen de ring uitstootvrij te maken vanaf 2030. Er mag dus geen enkel niet elektrisch voertuig binnen de ring komen.  
****

Dit betekent dus ook dat er een groot aantal laadpalen bij moet komen. Deze laadpalen zijn duur om aan te schaffen en te plaatsen, en de gemeente heeft geen bodemloze geldkist. Om deze transitie naar een uitstootvrij Amsterdam in betere banen te begeleiden is er behoefte aan meer data. Momenteel wordt er namelijk alleen data opgeslagen wanneer het opladen van een auto goed verloopt.   
****

Wanneer er nu iets mis gaat \(laadpaal niet te bereiken, bezet door niet elektrische auto, etc.\), kan de gebruiker bellen naar het telefoonnummer op de laadpaal. Veel gebruikers hebben geen zin om te bellen en gaan naar een andere laadpaal. Hierdoor hebben we weinig data over het ongemak bij laadpalen. Deze data is echter wel van belang wanneer je de ongemakken van de gebruikers in kaart wil brengen, om problemen in de toekomst te voorkomen.  
****

Om zo veel mogelijk ongemak te meten, hebben wij een app gemaakt waarin je binnen een minuut een melding kan maken. Naast het makkelijk maken van een melding kan je ook andere meldingen bekijken.   
****

In deze design rationale staat beschreven wat voor applicatie wij hebben ontwikkeld om deze data te verzamelen, welke data modellen we hebben opgezet en hoe de applicatie werkt.

